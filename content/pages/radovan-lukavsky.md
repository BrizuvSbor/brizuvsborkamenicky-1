---
template: DefaultPage
slug: "radovan-lukavsky"
title: Radovan Lukavský
featuredImage: ''
subtitle: ""
meta:
  description: This is a meta description.
  title: Radovan Lukavský
---
# Radovan Lukavský

![](https://res.cloudinary.com/dfhtw7uzk/image/upload/c_crop,f_auto,h_800,q_auto,w_800/v1616447070/popelka_koncert/vkoncert0019_ydskxe.jpg)
Radovan Lukavský byl jednou z nejvýraznějších osobností českého hereckého umění, filmový, televizní a divadelní herec. Herecké nadání zdědil po mamince, která už jako mladá dívka hrála v ochotnickém spolku vídeňských Čechů ve Vídni, později v ochotnickém souboru v Praze. Těsně před 2. světovou válkou přijali Radovana Lukavského na filosofickou fakultu. Když v roce 1939 zavřeli nacisté vysoké školy, začal studovat na konzervatoři. Během války byl nasazený v Německu a po jejím skončení dokončil vysokou školu i konzervatoř. Radovan Lukavský patřil mezi zakladatele divadla DISK. Do roku 1957 působil v Divadle na Vinohradech a v Městských divadlech pražských, potom se stal členem činohry Národního divadla. Jako herec se stal známým hlavně svým dokonalým hlasovým projevem. Významná je jeho pedagogická činnost (na konzervatoři, DAMU, FAMU). V březnu 1997 dostal Radovan Lukavský za celoživotní divadelní mistrovství Cenu Thálie. A jaké je jeho divadelní krédo? „Herec odevzdává umělecké dílo a každé umělecké dílo musí obsahovat tři složky: pravdu, dobro a krásu. V herectví je velmi důležitá krása. Divák má odcházet z představení obohacený o estetický a blažený pocit krásy. Na každé charitativní setkání přicházím s radostí, protože jsem ve společenství druhých lidí. Velmi mě těší, když jim mohu dávat to, co bylo dáno mně. A hlavně jsem rád, že mohu plnit svoje životní poslání.“

